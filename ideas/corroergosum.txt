The Day After (TDA)

Dopo circa 10/15' di riscaldamento, si inseriscono 4/6 variazioni di ritmo della durata di 30/40" durante le quali si corre alla velocità di riferimento (VR). Il recupero fra ogni variazione è di 3/4' durante i quali si corre alla velocità del lento.
Allunghi (ALL)

Da eseguire al termine di ogni allenamento di corsa a ritmo lento, progressivo o medio. 5/10 ripetute di 80-100 metri all'80% della velocità massimale.
Ripetute

Sono lavori di velocità su distanze inferiori a quella della competizione, a volte allo stesso ritmo che si vuole tenere in gara, altre volte a velocità maggiore. Le ripetute migliorano l'efficienza cardiaca e biomeccanica, rendendo la corsa più economica e aumenta la forza e resistenza mentale. Tratti di corsa da ripetere a diverse velocità intervallati da tratti di recupero.

200 metri = -10% VR
300 metri = -9% VR
400 metri = -8% VR
500 metri = -7% VR
800 metri = -6% VR
1000 metri = -6% VR
2000 metri = -4% VR
3000 metri = -3% VR
4000 metri = -2% VR
5000 metri = -1% VR
6000 metri = VR
Recupero (REC)

Tratti di corsa da intervallare alle prove ripetute da correre alla velocità del lento (CL). Atleti evoluti possono eseguire questo allenamento anche correndo a velocità di medio o a ritmo gara.
L'andatura
Dopo aver scelto l'andatura ideale per correre la Maratona la cosa più importante da fare è mantenere il ritmo di corsa il più costante possibile. Il giorno della gara, se la preparazione è stata eseguita in modo corretto, ci si sente pieni di energia e dal momento dello sparo in poi la nostra corsa risulta essere stranamente piú sciolta del solito. Il rischio è quindi quello di aumentare troppo il passo e di correre con proiezioni finali al di fuori della nostra potata. È bene quindi centellinare le forze ed accontentarsi dei tempi di marcia decisi a tavolino prima della gara. Ci sarà sempre il tempo per incrementare il passo dopo il 30 Km, ammesso che ne avremo la forza.